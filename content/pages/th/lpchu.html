<!-- http://docs.getpelican.com/en/latest/content.html -->
<html>
    <head>
        <title>หลวงพ่อบุญชู ฐิตคุโณ</title>
        <meta name="slug" content="luang-por-boonchu" />
        <meta name="tags" content="ครูบาอาจารย์" />
        <meta name="date" content="2017-02-26T23:05+08:00" />
        <meta name="lang" content="th_TH" />
        <meta name="category" content="ครูบาอาจารย์" />
        <meta name="summary" content="หลวงพ่อบุญชู ฐิตคุโณ - เจ้าอาวาส วัดป่าโพธิญาณ" />
        <meta property="og:image" content="http://lh4.googleusercontent.com/-PL6FZN_XH-8/UxR8pLyGGAI/AAAAAAAACTg/KhII5v4-NoYWTzuZW_BEu4yyLEBhqGB6ACJkC/s0/photo.jpg" />
    </head>
    <body>
        หลวงพ่อบุญชู ฐิตคุโณ - เจ้าอาวาส วัดป่าโพธิญาณ

<p>หลวงพ่อบุญชู ฐิตคุโณ วัดป่าโพธิญาณ (วัดเขื่อน) (สาขาที่ 8 ของวัดหนองป่าพง) บ้านอ่างประดู่ ต.ช่องเม็ก อ.สิริธร จ.อุบลราชธานี<br /> นามเดิม: บุญชู นามสกุลโคตรดก<br /> เกิดวันที่: 6 มีนาคม พ.ศ. 2485<br /> บ้านเกิด: อ.พิบูลมังสาหาร จ.อุบลราชธานี<br /> อุปสมบท: พ.ศ. 2505<br /> ปัจจุบันพรรษา 53 ( พ.ศ.2560)<br /> ปัจจุบัน: ปัจจุบันเป็นเจ้าอาวาสวัดป่าโพธิญาณ (วัดเขื่อน)<br /> บ.อ่างประดู่ ต.ช่องเม็ก อ.สิริธร อ.อุบลราชธานี สาขาที่ 8 ของวัดหนองป่าพง<br /> เมื่อเด็กๆมารดาชอบพาท่านไปทำบุญที่วัดบ่อยๆ ทำให้เกิดมีความรัก ความผูกพัน ศรัทธา อยากออกบวช หลังจากออกบวช ได้ศึกษาธรรมวินัยและอ่านประวัติพระสาวกว่า ท่านฟังธรรมเทศนาของพระพุทธเจ้าในป่าปฏิบัติอยู่ในป่า แต่ก็ไม่รู้ว่าเขาปฏิบัติกันอย่างไร จนเจอชีปะขาวที่เคยไปปฏิบัติธรรมที่วัดป่าหนองพง มาเล่าให้ฟัง ถึงประวัติ และข้อวัตรปฏิบัติของหลวงตาชา จึงเกิดศรัทธา จึงคิดอยากไปปฏิบัติอยู่ด้วย<br /> พ.ศ.2511 ได้เดินทางไปวัดหนองป่าพง วัดหนองพงเป็นวัดป่าที่มีความเงียบสงัด เดินเข้าไปวัดยังไม่มีรั้ว ไม่มีกำแพง ประทับใจที่ได้เห็นไก่ป่า กระรอก กระแต เงียบ สะอาด โล่งโปร่ง ได้พบหลวงพ่อชา ได้ฝากตัวเป็นศิษย์อยู่ปฏิบัติกับท่านได้ 15 วันจึงได้เปลี่ยนผ้า และบริขาร พร้อมกันกับท่านเจ้าคุณมงคลกิติธาดา และพระมหาโสม หลวงพ่อชาพาปฏิบัติ คือตื่นนอนตอนตี 3 รวมกันนั่งสมาธิ ทำวัตรเช้า ออกบิณฑบาต ฉันเช้า เดินจงกลมตอนเที่ยงวัน บ่ายทำกิจวัตร ปัดกวาด ทำความสะอาด ตอนเย็นสวดมนต์ ทำวัตร วันพระถือ เนสัชชิก ให้พยายามปลีกตัวอยู่คนเดียว อยู่มากก็เหมือนอยู่น้อยไม่คลุกคลีกัน<br /> ท่านเล่าว่า ท่านมีความประทับใจ และศรัทธาหลวงพ่อชาคือ ท่านเป็นผู้วางรากฐาน และกิจวัตรปฏิบัติให้ดูด้วย เราจะสังเกตดูท่าน เราจะรู้เองเห็นเอง เกิดศรัทธาขึ้นมาเอง หลวงพ่อชาท่านจะสอน และปฏิบัติให้ดูด้วย เราจะสังเกตดูท่าน ท่านกราบอย่างไร เดินจงกรมอย่างไร นั่งสมาธิอย่างไร ฉันอย่างไร วางตัวอย่างไร ยุคสมัยนั้นอาหารน้อย มีพระเณรประมาณ 12 รูป แม่ชีประมาณ 10 รูป บิณฑบาตบางครั้งได้แต่ข้าวเปล่าบ้าง แม่ชีต้องได้ทำอาหารถวายเพิ่ม ก็มีแกงขนุน แกงหน่อไม้ จึงได้ฉันอาหาร<br /> จนกระทั้งเจ้าคุณมงคลกิตติธาดา ได้เขียนประวัติเล่มแรกขึ้นจึงมีคนรู้จัก และมาปฏิบัติเพิ่มขึ้นเรื่อยๆ มีหลวงพ่อสุเมโธ เป็นพระชาวต่างชาติรูปแรก จึงเริ่มมีการแยกสาขาขึ้น<br /> พ.ศ.2513 ท่านได้จำพรรษาที่ ถ้ำแสงเพชร (เป็นสาขาหนึ่งของวัดหนองพง)ได้มีโยมจาดเขื่อนสิรินธร ถวายที่เพื่อสร้างวัด (ปัจจุบันคือวัดป่าโพธิญาณ) หลวงพ่อชาจึงได้จัดส่งท่านและพระเณรอีกหลายรูปออกมาบุกเบิกสร้างเสนาสนะ พอเข้าพรรษาหลวงพ่อชาอาพาต จึงกลับไปจำพรรษาที่วัดหนองป่าพง<br /> พ.ศ.2515-2516 เริ่มมีพระเยอะขึ้นถึง 50 รูป บางครั้งถึงร้อยกว่ารูปจนแออัด ไม่มีที่อยู่ หลวงพ่อชาจึงได้มอบหมายให้ท่านอาจารย์สอบนาค(ผู้ที่ต้องการจะอุปสมบท)จัดตบแต่งบริขาร และเป็นอาจารย์คู่สวดกับหลวงพ่อเลี่ยมเป็นผู้อุปัฏฐาก ดูแลใกล้ชิดกับหลวงพ่อชา<br /> พ.ศ. 2526 เจ้าอาวาสวัดพูนสินมรณภาพ คณะสงฆ์แต่งตั้งให้ไปรักษาการเจ้าอาวาส<br /> พ.ศ.2536 หลังจากบรรจุอัฐิธาตุของหลวงพ่อชาเสร็จ คณะสงฆ์แต่งตั้งให้เป็นเจ้าอาวาสวัดป่าโพธิญาณ-จนถึงปัจจุบัน หลวงพ่อชาสั่งไว้ว่า”ให้ดูแลวัดโพธิญาณไว้ให้ดีต่อไปจะเป็นสถานที่สำคัญอีกแห่งหนึ่ง”</p>

    </body>
</html>
